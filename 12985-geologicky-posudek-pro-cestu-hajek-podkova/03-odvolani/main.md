---
title:      Odvolání proti rozhodnutí o odepření informací
author:
   name:    Ondřej Kallasch
   phone:   +420 720 474 822
   ds:      
   mail:    ondrej.kallasch@pirati.cz
our:
   name:    Zastupitelský klub Pirátů
   sign:    ZK Pha \#12985
your:
   role:    
   name:    
      -     městská část Praha 22
   address:
      -     Nové nám. 1250/10
      -     104 00 Praha 22
   ds:      
sendby:     mail
style:      letter
---

Vážení,

dne 7. srpna 2018 jsem dle zákona č. 106/1999 Sb., o svobodném přístupu k informacím (dále jen „InfZ“), jako fyzická osoba – zastupitel hl. m. Prahy za Českou pirátskou stranu – požádal o poskytnutí informací, které souvisejí s obnovou cesty pro pěší Hájek–Podkova, kterou realizovala městská část Praha 22. Žádal jsem konkrétně konkrétně o poskytnutí následujících informací:

* Geologický posudek, na základě něhož byl k smlouvě podepsané k výše uvedené zakázce dodatek a došlo k navýšení ceny zakázky o hodnotu cca 1 milion Kč. 

Povinný subjekt, který je městská část Praha 22 mně písemností P22 6942/2018 ORS VED vyzval k tomu, abych do uvedených dokumentů nahlédl po předchozí dohodě s pracovníkem MČ Prahy 22. Vzhledem k tomu, že jsem žádal o poskytnutí informace v elektronické podobě, a to jejím zasláním na e-mailovou adresu ondrej.kallasch@pirati.cz musím konstatovat, že uvedený postup není vyřízením žádosti o informace ve smyslu InfZ. Povinný subjekt může odmítnout poskytnutí informace pouze z důvodů, které jsou uvedeny v § 6 – § 11 InfZ, což však povinný subjekt nepoužil. I nadále trvám na to, aby povinný subjekt poskytl informaci v elektronické podobě, tedy ve smyslu ust. § 4a odst. 2 písm. a InfZ. 

Vzhledem k tomu, že uvedený přípis není z formálního hlediska rozhodnutím o odmítnutí žádosti (neboť povinný subjekt neuvedl poučení ani odůvodnění odmítnutí), nicméně z hlediska materiálního jeho roli plní, podávám proti rozhodnutí odvolání. Žádám, aby hlavní město Praha jako nadřízený orgán v souladu s § 16 odst. 3 InfZ a s § 90 odst. 1 písm. c) správního řádu rozhodnutí změnilo tak, že ho zruší a informace mi poskytne.

S pozdravem

---
signature:
  - Ondřej Kallasch
  - zastupitel hl. m. Prahy za klub Pirátů
  - nar. 12. 3. 1991
  - bytem Pod Markétou 82, Praha 22
abbr:       ondra
...
