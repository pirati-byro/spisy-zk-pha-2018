---
title:      Žádost o informace – Veleslavínský zámeček
author:
   name:    Ondřej Kallasch
   phone:   +420 720 474 822
   ds:      
   mail:    ondrej.kallasch@pirati.cz
our:
   name:    Zastupitelský klub Pirátů
   sign:    ZK Pha \#15467
your:
   role:    
   name:    
      -     Úřad pro zastupování státu ve věcech majetkových
      -     Ústředí, Územní pracoviště Praha, Územní pracoviště Střední Čechy
   address:
      -     Rašínovo nábřeží 390/42, 
      -     128 00 Praha 2
   ds:      
sendby:     mail
style:      letter
---

Vážení,

žádám dle zákona č. 106/1999 Sb., o svobodném přístupu k informacím jako fyzická osoba – zastupitel hl. m. Prahy – o poskytnutí následujících informací, které se tzv. Veleslavínského zámečku:

1. Jak byl v podkladech pro usnesení vlády č. 471/2015 definován veřejný zájem ve vztahu k převodu příslušnosti hospodaření s nemovitostmi uvedenými v příloze tohoto usnesení?

2. Kdy a z jakého důvodu došlo k rozhodnutí o trvalé nepotřebnosti zámku Veleslavín? Žádáme o text rozhodnutí vydaného na základě § 14 odst. 7 zákona č. 219/2000 Sb., o majetku České republiky a jejím vystupování v právních vztazích (dále jen “zákon”), podle kterého má být vydáno písemné rozhodnutí vedoucího organizační složky. 

3. Jaké konkrétní faktické a právní kroky podnikl ÚZSVM k zjištění případného zájmu ostatních organizačních složek státu anebo jiných státních orgánů v souladu se zákonem? Žádáme o informaci koho a kdy Úřad pro zastupování státu ve věcech majetkových v této věci oslovil, aby zjistil, je-li tato věc pro stát trvale nepotřebná (§ 14 odst. 7, § 19c odst. 3 zákona).

4. Kromě rozhodnutí uvedeného v bodu 1) této žádosti žádáme i o rozhodnutí o trvalé nepotřebnosti pro stát ve smyslu § 21 odst. 1 zákona, která je dle důvodové zprávy spojena se stavem, kdy kromě trvalé nepotřebnosti pro příslušnou organizační složku státu nebo státní organizaci (viz bod 1) o konkrétní věc nemají zájem ani ostatní organizační složky státu a státní organizace. Tzn. předmětem žádosti v tomto bodu je otázka odůvodnění trvalé nepotřebnosti na základě vyjádření ostatních státních organizací a složek.

5. Z veřejně dostupných informací vyplývá, že od Magistrátu hl. M. Prahy anebo od Městské části Prahy 6 obdržel ÚZSVM žádost o bezúplatný převod zámku Veleslavín. Žádáme o poskytnutí (obsahu) této žádosti. Je-li uvedených žádostí více nebo má-li žádost víc částí (např. byla doplňována), žádáme o poskytnutí všech těchto žádostí, resp. částí.

6. Jaké kroky ÚZSVM učinil, aby jako řádný hospodář zabránil porušení zákona o památkové péči, vzhledem k tomu, že Zámek Veleslavín je kulturní památkou, v situaci, kdy cena zámku je stanovena na 382 000 000,00 Kč a pokuta za porušení pravidel nakládání s kulturní památkou dle zákona o památkové péči činí max. 2 000 000 Kč, tj. 0,52 % ceny zámku.

Žádám o poskytnutí informací v **elektronické podobě**, kdykoliv je to možné (nikoliv poštou), a to na e-mailovou adresu ondrej.kallasch@pirati.cz nebo datovou schránkou. Žádám o přímé poskytnutí informace, nikoliv odkázání na již zveřejněnou informaci či nabídku na schůzku, jednání či jiné podmíněné poskytnutí informace nebo její části. 

S pozdravem

---
signature:
  - Ondřej Kallasch
  - zastupitel hl. m. Prahy za klub Pirátů
  - nar. 12. 3. 1991
  - bytem Pod Markétou 82, Praha 22
abbr:       ondra
...
