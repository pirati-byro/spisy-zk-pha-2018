---
title:      Podnět provozovateli Pražské náplavky – skupiny turistů blokující cyklistickou dopravu
author:
   name:    Ondřej Kallasch
   phone:   +420 720 474 822
   ds:      
   mail:    ondrej.kallasch@pirati.cz
our:
   name:    Zastupitelský klub Pirátů
   sign:    ZK Pha \#12012
your:
   role:    
   name:    
      -     Trade Centre Praha a.s.
   address:
      -     Blanická 1008/28
      -     120 00 Praha 2
   ds:      
sendby:     mail
style:      letter
---

Vážení,

jak asi víte, jsou přístaviště Čechův most a Na Františku na náplavce mezi Čechovým mostem a Štefánikovým mostem poměrně frekventovaným místem pro nástup zahraničních návštěvníků metropole do vyhlídkových lodí. Před vyplutím lodí však celé skupiny turistů čekají v prostoru náplavky, kde se mimo jiné nachází i pás pro cyklisty. Ten je značně oblíbený a navazuje na cyklostezku A2 směrem do Karlína, Libně a Troji. Pás tvoří dva žulové pruhy hladkých desek, které umožňují cyklistům překonat poměrně nepříjemnou hrubou dlažbu. Představuje jedno z mála rychlých cyklistických spojení středu Prahy s vnitřním centrem a je zároveň i populární rekreační volbou pro řadu Pražanů.

Je však nešťastné, že zahraniční návštěvníci Prahy o něm nevědí a mnohdy zcela nevědomky při čekání ve větších skupinách znemožňují cyklistům volný průjezd čekáním v prostoru uvedeného pásu. Náplavka slouží nepochybně všem občanům i návštěvníkům hlavního města, kteří ji mají sdílet a chovat se na ní ohleduplně (tak jak koneckonců informují i dopravní značky na náplavce u Jiráskova mostu). Početné skupiny turistů však toto bohužel znemožňují, neboť tvoří překážku. Náplavka je přitom v místech obou přístavišť dostatečně široká.

Žádám Vás tímto, zda-li by bylo možné umístit u obou přístavišť informační nápisy (např. kovové cedule v podobě dodatkových tabulek), které budou v českém a anglickém jazyce informovat návštěvníky města, aby při čekání na loď uvolnili pás upravený pro cyklisty vyznačený hladkými deskami. Opatření by pomohlo zlepšit stav cyklistické dopravy a zamezilo rizikovým situacím, kdy může dojít ke srážce cyklisty s chodcem. 

Žádám Vás, aby byl můj podnět vyřízen ve lhůtě 30 dnů v souladu s § 51 odst. 2 písm. b) zákona č. 131/2000 Sb., o hlavním městě Praze a v souladu s tímto zákonem.

S pozdravem

---
signature:
  - Ondřej Kallasch
  - nar. 12. 3. 1991
  - bytem Pod Markétou 82, Praha 22
abbr:       ondra
...
