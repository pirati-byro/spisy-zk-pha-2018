---
title:      Podnět – výstavba provozovny rychlého občerstvení a benzinové pumpy na Karlovarské ulici
author:
   name:    Viktor Mahrik
   phone:   +420 721 006 868
   ds:      
   mail:    viktor.mahrik@praha.eu
our:
   name:    Zastupitelský klub Pirátů
   sign:    Zk Pha \#11526
your:
   role:    
   name:    Městská část Praha 17
      -     
   address:
      -     Žalanského 291/12B
      -     163 00 Praha 17
   note:
      -     k rukám
      -     členům Rady městské části Praha 17
   ds:      
style:      letter
reminder:   true
---

Vážení členové Rady městské části Praha 17, 

dne 29. května 2018 jsem obdržel podnět od občanky městské části Praha 17, který se týká problematiky výstavby čerpací stanice pohonných hmot a restaurace rychlého občerstvení (dále jen „Objekt“), který obdržel rozhodnutí o umístění souborů staveb (územní rozhodnutí), č. j. ÚMČP17 013583/2017/VYS/Ur. Objekt se má nacházet na Karlovarské ulici, z její jižní strany. Podle aktuálně platného územního plánu se na pozemcích, které mají být výstavbou dotčeny (tj. především parcela č. 1360/2) nachází izolační zeleň.

Dle hlukové mapy kterou provozuje hlavní město Praha ([http://mpp.praha.eu/app/map/atlas-zivotniho-prostredi/cs/hlukova-mapa](http://mpp.praha.eu/app/map/atlas-zivotniho-prostredi/cs/hlukova-mapa)) se v dané lokalitě vyskytuje zvýšená míra hluku. Tento fakt je umocněn také tím, že ulice Karlovarská byla v období mezi lety 2006 a 2012 zkapacitněna. Problém hluku byl řešen výstavbou protihlukových stěn na severním okraji silnice tak, aby byl snížen dopad hluku na obyvatele vilových domů v přilehlých ulicích. Tento dopad stěn je na intenzitě hluku dobře viditelný.

Výstavba Objektu bude nicméně provedena na ploše, která se nachází nad úrovní původní silnice a existující protihlukové bariéry hluk přijíždějících a odjíždějících aut nezachytí. Rovněž bude Objekt osvětlen, čímž vzroste míra přímého osvětlení směrem k již zmíněným vilovým domům. V neposlední řadě bude Objekt potřebovat nájezd a sjezd ze silnice Karlovarské, čímž se zintenzivní doprava v prostoru křižovatky samotné. Hrozí, že se zvýší frekvence provozu i v okolních ulicích, neboť někteří méně ukáznění řidiči si budou rádi zkracovat cestu, například ulicemi Možného a Lišanská, kde se nenacházejí světelné křižovatky, a kde může být v některých směrech provoz plynulejší, než v ulici Drnovská. 

V souvislosti s tím žádám Radu městské části Praha 17, aby v souladu s výstavbou Objektu učinila následující:

1. Prověřila a připravila možnosti, jak snížit hladinu hluku i světelného znečištění ve vyšších pater domů, které přihléhají k severní straně ulice Karlovarská. 
2. Nebude-li možné realizovat nová opatření, poté ať městská část Praha 17 připraví a realizuje úpravu protihlukových stěn na severním okraji ulice Karlovarská takovým způsobem, aby tyto stěny byly navýšeny o úroveň 1 poschodí domu. 
2. Upravila křižovatku mezi ulicemi Karlovarská a Možného takovým způsobem, aby tato ulice, která je vedena mezi rodinnými domy, nemohla sloužit pro tranzitní dopravu (např. změnou vyznačení jednosměrnosti v ulicích, umístěním retardérů, snížení rychlosti, umístěním sloupků, nebo jiných úprav). 

S pozdravem

---
signature: 
  - Viktor Mahrik
  - nar. 21. dubna 1982
  - bytem Únětická 739/13, 161 00 Praha
  - zastupitel hl. m. Prahy
abbr:       ViM
...
