---
title:      Stížnost na vyřizování žádosti o informace
author:
   name:    Ondřej Kallasch
   phone:   +420 720 474 822
   ds:      
   mail:    ondrej.kallasch@pirati.cz
our:
   name:    Zastupitelský klub Pirátů
   sign:    ZK Pha \#13038
your:
   role:    
   name:    
      -     městská část Praha 22
   address:
      -     Nové nám. 1250/10
      -      104 00 Praha 22
   ds:      
sendby:     mail
style:      letter
---

Vážení,

dne 12 srpna 2018 jsem dle dle zákona č. 106/1999 Sb., o svobodném přístupu k informacím (dále jen „InfZ“), jako fyzická osoba – zastupitel hl. m. Prahy za Českou pirátskou stranu – požádal o poskytnutí následujících informací:

1. Veškerou dokumentaci pro stavbu chodníku Hájek-Podkova, včetně veškerých faktur

2. Kolik dřevin a porostů bylo vykáceno a odvezeno (počet a typy dřevin/porostů). 

3. Veškerou dokumentaci jak bylo s vytěženým odpadem naloženo (faktura ze skládky, potvrzení o zlikvidování odpadu atp.)

Konstatuji, že povinný subjekt ve svém přípisu č. j. P22 7521/2018 ORS VED ze dne 24. srpna 2018 žádá poskytnutí úhrady. Nesouhlasím s její výší a proto podávám v souladu s § 16a odst. 1 písm. d) stížnost na vyřizování žádosti o informace. Navrhuji, aby nadřízený správní orgán postupem podle § 16a odst. 7 písm. c) InfZ povinnému subjektu přikázal, aby ve stanovené lhůtě, která nesmí být delší než 15 dnů ode dne doručení rozhodnutí nadřízeného orgánu, zjednal nápravu.

\newpage

Požadovaná informace měla být poskytnuta elektronicky, neboť je k dispozici v elektronické podobě, protože v této podobě vznikla. Dokumentace projektů, které městské části realizují, totiž musí **vznikat přímo v elektornické podobě**. K tomu dodávám, že povinný subjekt je v souladu s ust. § 4 odst. 2 InfZ povinnen informaci poskytnout způsobem podle obsahu žádosti. Vzhledem k tomu, že jsem o poskytnutí žádosti žádal v elektronické podobě, je-li to možné, považuji za postup povinného subjektu, který žádá poskytnout informace prostřednictvím fyzické kopie, za odporující tomuto ustanovení zákona.

Požadovaná informace měla být poskytnuta **bezplatně**, neboť žadatel je zastupitelem hlavního města Prahy a zastupitelem městské části Praha 22. Skutečnost, že by o poskytnutí informace zdarma mělo hlasovat zastupitelstvo městské části Praha 22, považuji za odporující ust. § 51 odst. 2 písm. c) zákona č. 121/2000 Sb., o hlavním městě Praze, § 87 odst. 3 téhož zákona, a dále Stanovisku odboru veřejné správy, dozoru a kontroly Ministerstva vnitra č. 1/2016, které uvádí, že na informace které se týkají samostatné působnosti povinného subjektu má žadatel s privilegovaným přístupem k informacím právo bezplatně.

S pozdravem

---
signature:
  - Ondřej Kallasch
  - zastupitel hl. m. Prahy za klub Pirátů
  - nar. 12. 3. 1991
  - bytem Pod Markétou 82, Praha 22
abbr:       ondra
...
